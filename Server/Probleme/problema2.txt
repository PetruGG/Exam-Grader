Problema 2: rufe
Alex vrea să își usuce rufele pe balcon. El a spălat K tricouri și o șosetă. Uscătorul lui Alex are N niveluri,
iar fiecare nivel are M locuri unde poate atârna câte un singur obiect de îmbrăcăminte.
Alex usucă hainele într-un mod specific: începe prin a pune șoseta pe nivelul A, locul B, iar apoi aduce
coșul de rufe cu cele K tricouri și le așază pe rând, mereu alegând o poziție liberă cât mai depărtată de
locul unde a pus șoseta. Metrica pe care o găsește ca fiind cea mai potrivită când vine vorba de uscatul
rufelor este distanța Manhattan, astfel încât distanța de la nivelul r1, locul c1 la nivelul r2, locul c2 are
valoarea expresiei |r1 – r2| + |c1 - c2|.
Cerinţe
Aflați distanța dintre poziția unde a atârnat ultimul tricou și poziția unde se usucă șoseta.
Date de intrare
Pe prima linie a fișierului de intrare rufe.in se vor afla 5 numere întregi N, M, A, B, și K, cu semnificația
din enunț, separate prin câte un spațiu.
Date de ieşire
În fișierul de ieșire rufe.out se va afla o singură linie care să conțină valoarea cerută.
Restricţii și precizări
- 1 ≤ N, M ≤ 109
- 1 ≤ A ≤ N
- 1 ≤ B ≤ M
- 1 ≤ K ≤ N * M – 1
- Pentru teste în valoare de 13 puncte se garantează că N, M ≤ 103.
- Pentru alte teste în valoare de 12 puncte se garantează că N ≤ 106.
- Pentru alte teste în valoare de 12 puncte se garantează că M ≤ 106.
- Pentru alte teste în valoare de 18 puncte se garantează că K ≤ 106.
- Pentru alte teste în valoare de 7 puncte se garantează că A = B = 1.
Exemplu
rufe.in
3476 53410 438 9217 1000000
rufe.out
45818