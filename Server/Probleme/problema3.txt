Problema 3: tairos
Se dă un arbore cu N noduri, numerotate de la 1 la N.
Arborele se va transforma astfel: la oricare etapă fiecare nod de gradul 1 diferit de rădăcină din arborele
actual se înlocuiește cu un arbore identic cu cel dat inițial, iar la următoarea etapă procedeul se va relua
pentru arborele obținut, formându-se astfel un arbore infinit. În următoarele 3 imagini se prezintă un
exemplu de arbore dat inițial, arborele obținut după prima etapă de prelungire a frunzelor și arborele
obținut după 2 etape de prelungire a frunzelor.
Cerinţe
Să se determine câte noduri se află la distanță D de rădăcina arborelui infinit.
Date de intrare
Pe prima linie a fișierului de intrare tairos.in se va afla un număr natural N, reprezentând numărul de
noduri din arborele dat inițial. Pe a doua linie se va afla numărul întreg D, cu semnificația de mai sus, iar
fiecare dintre următoarele N-1 linii conține câte 2 numere întregi x și y cu semnificația că în arborele dat
inițíal există muchia [x,y].
Date de ieşire
Fișierul de ieșire tairos.out va conține un singur număr, și anume restul împărțirii numărului de
noduri cerut la numărul 1.000.000.007.
Restricţii și precizări
- 2 ≤ N ≤ 100
- 1 ≤ D ≤ 10.000
- Un arbore este un graf neorientat, conex și fără cicluri.
- Distanța dintre două noduri x și y ale unui arbore este egală cu numărul de muchii ale unui lanț
cu extremitățile în nodurile x și y, lanț format din noduri distincte.
- Rădăcina va fi considerată ca fiind nodul 1;
- Pentru teste în valoare de 17 puncte avem N = 3
- Pentru teste în valoare de alte 22 puncte răspunsul este ≤ 10 000;
Exemplu
tairos.in
5
3
1 2
3 1
3 5
4 3
tairos.out
8