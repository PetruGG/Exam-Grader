Problema 1 - RecycleBin
Se dă un șir de N numere întregi notat cu A. O subsecvență a șirului A este un șir Ai Ai+1 Ai+2 ... Aj cu
1 ≤ i ≤ j ≤ N, iar lungimea acestei subsecvențe este egală cu j – i + 1. O operație constă în alegerea
unei subsecvențe din șir și ștergerea acesteia. În cadrul unei operații, lungimea subsecvenței alese
trebuie să fie o putere de 2. În cadrul tuturor operațiilor efectuate pe șir, lungimile subsecvențelor
șterse trebuie să fie distincte.
Pentru fiecare subsecvență din șir considerăm suma elementelor ei. Definim costul unui șir ca fiind
maximul acestor sume, în cazul în care șirul conține cel puțin un număr pozitiv, altfel costul șirului este
egal cu 0.
Putem aplica o succesiune de operații (eventual niciuna) pe șirul A. În urma acestor operații se vor șterge
anumite elemente din șir, obținându-se astfel o mulțime de șiruri M={A, A’1, A’2, A’3, ...}.
Cerinţă
Să se determine costul maxim posibil ce se poate obține dintr-un șir al mulțimii M.
Date de intrare
Prima linie a fișierului de intrare recyclebin.in conține un număr întreg N.
A doua linie conține N numere întregi, separate prin câte un spațiu, reprezentând valorile șirului A.
Date de ieşire
Afișați valoarea costului maxim pe prima linie a fișierului de ieșire recyclebin.out.
Restricţii și precizări
- 1 ≤ N ≤ 1000
- -10^6 ≤ Ai ≤ 10^6 pentru 1 ≤ i ≤ N
- Pentru teste în valoare de 10 puncte 1 ≤ N ≤ 30
- Pentru alte teste în valoare de 15 puncte se garantează că există o soluție cu cel mult o operație
  efectuată
- Pentru alte teste în valoare de 20 puncte se garantează că există o soluție cu cel mult două operații
  efectuate
Exemplu
recyclebin.in
14
13 -19 13 -5 -12
11 20 4 -10 1 -7
19 -19 3
recyclebin.out
76